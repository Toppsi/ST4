\section{Perspektivering}
\textit{I dette afsnit bliver systemets funktionalitet sat i perspektiv. Systemets funktionalitet bliver vurderet i en grad hvor mulige optimeringsmetoder bliver undersøgt. Desuden beskrives der i perspektiveringen eventuelle videreudviklinger af det samlede system.}

Det nuværende system opfattes som en prototype, da opbygningen af det ikke anses som værende optimal. Systemet kan eksempelvis opbygges mere kompakt i forhold til hardware, således det er mere diskret. Det antages, at børn i den valgte aldersgruppe ikke ønsker, at systemet er tydeligt for andre, da hensigten ved brugen heraf er at mindske inaktivitet. Derfor ville det være optimalt, hvis systemet kan opbygges som et diskret bånd, der kan sidde på anklen uden det forekommer tydeligt for andre. For at dette kan lade sig gøre, kan systemet eventuelt benytte en mindre MCU, som har påmonteret accelerometer, gyroskop og pulssensor i én lille enhed, pulssensoren skal altså være en del af båndet omkring anklen og ikke sidde på øret. Det kræves at det samlede produkt har kontakt til huden, som resultat af dets implementerede pulssensor. Pulssensoreren er optisk og det kræves at denne er i kontakt med huden udfor en arterie, for at bestemme pulsen og heraf give en indikation omkring brugerens intensitetsniveau. Systemet anses mest optimalt placeret omkring anklen i et bånd, men en sekundær placering kunne være mulig. Førend en sekundær placering kunne inddrages ville en remodellering af systemets algoritmer og tærskelværdier være nødvendig. Algoritmen tilhørende detektering af cykling bør ydermere implementeres på MCUen, ligesom algoritmerne tilhørende gang og løb. Hvis dette bliver implementeret er det samlede system ikke begrænset i nogen grad med henblik på en eventuel GAP central i form af anden platform. MCUen vil uanset opbygning være nødvendig, da der skal fortages dataopsamling, databehandling og datakommunikation. Det kunne derudover være fordelagtigt, hvis den perifere MCU besidder mere RAM, således mere data kan gemmes herpå og ikke er afhængig af konstant overførsel af data. \\
BLE er en kommunikationsmulighed imellem den perifere og centrale enhed, dog har denne også sine begrænsninger i forhold til eksempelvis afstand. For optimal kommunikation kræver BLE, at enhederne er forholdsvis tæt på hinanden, hvilket kan være problematisk især for det nuværende system, da den centrale enhed består af en MCU tilkoblet en computer. En bruger kan derfor kun bevæge sig inden for en begrænset afstand herfra, da den perifere enhed sender data i realtid. En løsning heraf kunne enten være, at den perifere som sagt indeholder flere RAM eller at den centrale enhed bliver en app på en telefon, hvilket gør det samlede system mere mobilt. En anden løsning kunne være at implementere et 3G netværk i GAP peripheral, hvoraf data til enhver tid uploades til en online database. Uanset løsningen vil det være fordelagtigt at installere en alarm i form af enten en lysende LED eller lyd, som aktiveres i tilfælde af, at enhedernes kommunikation og dataoverførsel ikke er optimal og pakker bliver tabt. 

Resultatet af det samlede systems funktionalitet samt design, har denne et stort strømforbrug. Strømforbruget medfører at systemt ikke kan opererer over en hel dag. Dette er et resultat af flere årsager, bland andet omhandlende systemtes IC opsætning, algoritme og konstant dataoverførsel. Systemets IC er opsat til at opsamle data fra gyroskopet konstant. Gyroskopet er det delelement af ICen som har det største strømforbrug. En forbedring heraf ville bestå af en opsætning af ICen hvoraf der kun sendes når ny data, når ny data er tilgængelig. I mellemtiden går gyroskopet i søvntilstand, hvilket vil medføre at dets strømforbrug bliver reduceret kraftigt. Systemets algoritmer er et element hvis køretid bør undersøges hvorvidt en optimering er mulig. En reduktion i køretiden vil medføre at det samlede system kan gå i søvntilstand hurtigere og over længere tid, hvoraf strømforbruget ligeledes reduceres. Som nævnt tidligere ville en optimering af det samlede system bestå af en opgradering af dets RAM, hvilket kunne afhjælpe problematikken vedrørende konstant dataoverførsel. Ved opgradering af RAM vil systemets resultater kunne lagres, og sendes med længere mellemrum. Resultatet heraf ville medføre at systemets BLE modul kunne være i søvntilstand i længere tid end hidtil. En forbedring af ovenstående,  ville medføre en besparelse i systemets totale strømforbrug, og batteriets levetid ville blive forøget. Derved kan et mere strømbesparende system muligvis opnås.

Det samlede system benytter sig af et brugerinterface til illustration af dagens aktivitet. Dette brugerinterface er et element i denne prototype som kræver en optimering. Dette kan gøres mere brugervenligt og motiverende end den nuværende GUI. Herigennem kunne det være muligt at installere en brugervenlig kalibreringsenhed, hvor eksempelvis tærskelværdierne imellem gang og løb kan finindstilles til den individuelle bruger i stedet for at have en generel værdi. Dette vil gøre systemet mere præcist og pointværdierne for hver aktivitet vil uddeles mere korrekt. Ydermere bør brugerinterfacet indebære et motiverende spilelement, taget målgruppen i betragtning. Resultatet af at implementere et spil, bør motivere børnene til at være mere aktive end foruden det samlede system. Desuden vil det være muligt at lave et forældrelogin, hvorigennem forældre kan følge deres børns aktivitetsvaner og progression, det vil ligeledes være muligt for forældrene at motivere børnene igennem konkurrencer og fælles aktiviteter. Denne logintype kunne ligeledes gøres tilgængeligt for relevant sundhedspersonale\fxnote{eks. læge, sundhedsplejeske mm.}, hvilket kunne optimere deres grundlag for afhjælpning af eventuel inaktivitet og eller overvægt.

% - Pulsdata samplet med informationerne omkring den pågældende aktivitet kunne samles i systemet i en speciel fil, som ens læge kan få adgang til. Pulsen siger meget om kroppens fysiologiske tilstand. (Det er ret langt ude, så har ikke skrevet om det. Det vil virke lidt mærkeligt tror jeg)