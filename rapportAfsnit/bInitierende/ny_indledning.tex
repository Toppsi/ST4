\textit{Dette kapitel belyser de samfundsmæssige problemstillinger, som kan forekomme i forbindelse med fysisk inaktive børn. De opstillede problemstillinger vil danne grundlag for et initierende problem, som undersøges yderligere i problemanalysen.}

\section{Indledning}
Fysisk inaktivitet hos børn er et problem i det danske samfund, idet 45\% af danske børn i alderen 11-15~år var fysisk inaktive i 2006. Desuden påpeger studier, at menneskets fysiske aktivitetsniveau er faldende med alderen. Der kan opstå en række helbredsmæssige konsekvenser som følge af et lavt fysisk aktivitetsniveau.~\citep{Sundhedsstyrelsen2006} Dette har resulteret i, at fysisk inaktivitet er relateret til 4.500~dødsfald årligt i Danmark. Endvidere er det påvist, at fysisk inaktive danskere ofte lever 5-6~år mindre end fysisk aktive personer.~\citep{JuelSoerensenBroennum-Hansen2006} Dermed bør fysisk aktive vaner inkorporeres i barndommen for at forebygge det samfundsmæssige problem.\\ %Det antages, at hvis fysisk aktive vaner inkorporeres i barndommen, vil dette sikre et bedre helbred. \citep{L.MeyerP.Gullotta2012}. \newline
En af de helbredsmæssige konsekvenser, som resultat af fysisk inaktivitet, kan være overvægt. Overvægtige børn har i højere grad end normalvægtige børn risiko for at udvikle livsstilssygdomme, såsom type-2-diabetes og hjertekarsygdomme. Undersøgelser har desuden påvist, at overvægtige børn har 70\% risiko for at forblive overvægtige som voksne.~\citep{Reilly2006} Overvægt og særligt fysisk inaktivitet kan have betydning for barnets psykiske velvære. Danske børn har det seneste årti haft en faldende vurdering af deres livstilfredshed, hvilket blandt andet kommer til udtryk på baggrund af egenvurdering af fysisk fremtonen og formåen~\citep{Universitet2014,StatensInstitutforFolkesundhed2007}. \newline
%Fysisk inaktivitet har helbredsmæssige konsekvenser for den pågældende person, 
Fysisk inaktivitet kan have samfundsmæssige konsekvenser. Dette kommer som følge af, at flere børn bliver fysisk inaktive, hvormed en stigning i antallet af overvægtige børn kan forekomme. I takt med at størstedelen af de overvægtige børn forbliver overvægtige som voksne, antages det, at tilfælde af livsstilssygdomme i relation med inaktivitet og overvægt vil stige. Livstilsygdomme medfører et merforbrug på 3,1~milliarder kroner for det danske sundhedsvæsen.~\citep{JuelSoerensenBroennum-Hansen2006}

I sammenhæng med udviklingen af moderne teknologi og elektroniske spil foretrækker mange børn stillesiddende aktiviteter fremfor fysiske aktiviteter~\citep{Universitet2014}. Dette har medført en konsensus om, at teknologiens udvikling er en af hovedårsagerne til, at fysisk inaktivitet er en stigende tendens hos børn~\citep{Kiens2007}.
Særligt børn i den tidlige pubertet har fået et øget tidsforbrug af stillesiddende aktiviteter. En undersøgelse har vist, at 15\% af danske 11-årige i år 2000 brugte mere end fire timer dagligt på elektroniske spil. I år 2014 var der sket en fordobling af dette tal, hvor 30\% af danske 11-årige brugte mere end fire timer dagligt på elektroniske spil.~\citep{Universitet2014} \newline
Der forekommer en sammenhæng mellem fysisk inaktivitet og teknologiens udvikling, da særligt børn i den tidlige pubertetsalder finder spil og leg interessant~\citep{Wied2011}. Spil og leg kan i sammenhæng med teknologi være motiverende for børn, som skal udføre en fysisk aktivitet. En sammenkobling af disse motiverende elementer og fysisk aktivitet har eksempelvis firmaet PlayWare implementeret på en række legepladser. PlayWare indeholder intelligent teknologi, som motiverer børn til et øget fysisk aktivitetsniveau.\fxnote{Nytænkende teknologi som ikke opererer på samme vis hver gang. Teknologien har mulighed for at tilpasse sig situationen.} Denne sammenkobling af teknologi, leg og fysisk aktivitet har medvirket til et øget fysisk aktivitetsniveau, idet teknologien initierer en række fysiske aktiviteter hos børnene.~\citep{Rishoej2010} \\
En teknologi, der benytter teknologiske elementer som motiverende faktor, kan derfor have potentialet til at øge det fysiske aktivitetsniveau hos børn.

\section{Initierende problemstilling}
Fysisk inaktivitet blandt danske børn er et stort problem, hvilket blandt andet kommer til udtryk ved følgesygdomme. Disse indbefatter fysiske såvel som psykiske konsekvenser for den pågældende person. De helbredsmæssige konsekvenser har desuden et årligt merforbrug på 3,1~milliarder kroner for det danske sundhedsvæsen. Der er dermed et behov for at reducere antallet af fysisk inaktive børn i henhold til helbredsmæssige parametre. Studier har vist, at børn kan få et øget aktivitetsniveau ved en kombination af teknologi og fysisk aktivitet. Det er derfor væsentligt at undersøge: 
%\textbf{Gamle forslag}
%Der er et stigende antal børn, som i dag er inaktive og overvægtige. Inaktive børn, der lever en stillesiddende livsstil, udsættes med forøget risiko for en lang række følgesygdomme. For at kunne motivere børn til en mere fysisk aktiv hverdag ønskes der en teknologisk tilgang til problemet:

\begin{center}
\textit{Hvilke teknologiske muligheder findes der for at motivere fysisk inaktive børn til et øget fysisk aktivitetsniveau?}
\end{center}